Chandni Raat Ka Raaz - Part 2

Priya ne Rahul ki aankhen mein dekha. Chandni ki roshni mein woh aur bhi akarshak lag raha tha.

"Kya kehna chahte ho?" Priya ne dheere se poocha.

Rahul ne gehri saans li. "Jab se tum is mohalle mein aayi ho, main tumhare baare mein sochta rehta hoon. Tumhari hasi, tumhari aankhen..."

Priya ka chehra laal ho gaya. Yeh words sunkar uske dil mein kuch ajeeb sa mehsoos hua.

"Rahul... hum toh abhi ek doosre ko jaante bhi nahi," usne kaha.

"Toh aaj raat jaante hain," Rahul ne kaha, uske nazdeek aate hue.

Priya peeche nahi hati. Uska dil tez dhadak raha tha lekin darr nahi tha. Sirf ek ajeeb sa jazba tha jo use Rahul ki taraf kheench raha tha.

Garden mein silence tha. Sirf raat ke keede ki awaaz aa rahi thi aur door kahin koyal ki sadaayein.

Rahul ne dheere se Priya ke gaal ko chhua. Uski touch mein narmi thi.

"Tumhari aankhen... chandni se bhi zyada chamakti hain," usne fuskaya.

Priya ki saansen tez ho gayi. Yeh sab itna achanak ho raha tha, phir bhi sab kuch bilkul sahi lag raha tha.

Woh ek doosre ke nazdeek aaye...

